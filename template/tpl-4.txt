#region center size=6 color=#ab300b
**古诗词6首**
#region center size=4 color=#c83129
让诗歌点亮生活
#endregion
#region left size=3
人生短暂，及时行乐。想见的人，抓紧去见；想做的事，抓紧去做。日子一天天流逝，别让自己深陷负面情绪的泥潭，只要心乐观开朗，逍遥快活胜似神仙。
#endregion
#endregion
***

#region size=6 color=#aa300b
**|**
#region inline size=5
《江上值水如海势聊短述》唐·杜甫
#endregion
#endregion
#region size=3
为人性僻耽佳句，语不惊人死不休。
老去诗篇浑漫与，春来花鸟莫深愁。
新添水槛供垂钓，故着浮槎替入舟。
焉得思如陶谢手，令渠述作与同游。
#endregion

***

#region size=6 color=#aa300b
**|**
#region inline size=5
《自遣》唐·罗隐
#endregion
#endregion
#region size=3
得即高歌失即休，多愁多恨亦悠悠。
今朝有酒今朝醉，明日愁来明日愁。
#endregion

***

#region size=6 color=#aa300b
**|**
#region inline size=5
《赋萧瑀》唐·李世民
#endregion
#endregion
#region size=3
疾风知劲草，板荡识诚臣。
勇夫安识义，智者必怀仁。
#endregion

***

#region size=6 color=#aa300b
**|**
#region inline size=5
《《蝶恋花》南唐·李煜
#endregion
#endregion
#region size=3
遥夜亭皋闲信步，
乍过清明，渐觉伤春暮。
数点雨声风约住，朦胧澹月云来去。
桃李依依春暗度，
谁在秋千，笑里轻轻语。
一片芳心千万绪，人间没个安排处。
#endregion

***

#region size=6 color=#aa300b
**|**
#region inline size=5
《鹧鸪天》宋·苏轼
#endregion
#endregion
#region size=3
林断山明竹隐墙，乱蝉衰草小池塘。
翻空白鸟时时见，照水红蕖细细香。
村舍外，古城旁，杖藜徐步转斜阳。
殷勤昨夜三更雨，又得浮生一日凉。
#endregion

***

#region size=6 color=#aa300b
**|**
#region inline size=5
《杂诗》东晋·陶渊明
#endregion
#endregion
#region size=3
人生无根蒂，飘如陌上尘。
分散逐风转，此已非常身。
落地为兄弟，何必骨肉亲！
得欢当作乐，斗酒聚比邻。
盛年不重来，一日难再晨。
及时当勉励，岁月不待人。
#endregion

***