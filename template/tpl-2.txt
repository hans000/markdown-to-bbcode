#region table tr=#9a3d27 td bold size=6 color=#fff
中秋节经典古诗词汇编6篇
#endregion

#region table
#region tr=#aa5844 td size=5 color=#fff
《八月十五夜月》【唐】杜甫
#endregion

#region tr=#fff td size=3
满月飞明镜，归心折大刀。
转蓬行地远，攀桂仰天高。
水路疑霜雪，林栖见羽毛。
此时瞻白兔，直欲数秋毫。
#endregion
#endregion

#region table
#region tr=#aa5844 td size=5 color=#fff
《十五夜望月》【唐】王建
#endregion

#region tr=#fff td size=3
中庭地白树栖鸦，冷露无声湿桂花。
今夜月明人尽望，不知秋思落谁家。
#endregion
#endregion


#region table
#region tr=#aa5844 td size=5 color=#fff
《秋宵月下有怀》【唐】孟浩然
#endregion

#region tr=#fff td size=3
秋空明月悬，光彩露沾湿。
惊鹊栖未定，飞萤卷帘入。
庭槐寒影疏，邻杵夜声急。
佳期旷何许!望望空伫立。
#endregion
#endregion

#region table
#region tr=#aa5844 td size=5 color=#fff
《望月怀远》【唐】张九龄
#endregion

#region tr=#fff td size=3
海上生明月，天涯共此时。
情人怨遥夜，竟夕起相思。
灭烛怜光满，披衣觉露滋。
不堪盈手赠，还寝梦佳期。
#endregion
#endregion

#region table
#region tr=#aa5844 td size=5 color=#fff
《月夜忆舍弟》【唐】杜甫
#endregion

#region tr=#fff td size=3
戍鼓断人行，边秋一雁声。
露从今夜白，月是故乡明。
有弟皆分散，无家问死生。
寄书长不达，况乃未休兵。
#endregion
#endregion

#region table
#region tr=#aa5844 td size=5 color=#fff
《八月十五夜玩月》【唐】刘禹锡
#endregion

#region tr=#fff td size=3
天将今夜月，一遍洗寰瀛。
暑退九霄净，秋澄万景清。
星辰让光彩，风露发晶英。
能变人间世，攸然是玉京。
#endregion
#endregion